<html>
<head>
  <meta http-equiv="Content-Type" content="text/html; charset=UTF-8" />
  <title>Studijos Danijoje</title>
  <link rel="made" content="mailto:marius@gedmin.as" />
</head>
<body>

<h1>Mariaus kelionė į Daniją</h1>

<!-- senoje vietoje jo neliko, kai diskas numirė
<p> Dienoraštis persikėlė į <a
href="http://ice.dammit.lt/~mgedmin/diary.html">http://ice.dammit.lt/~mgedmin/diary.html</a>.
Senoje vietoje jis nebebus keičiamas. </p>
  -->

<p> Paskutiniai pakeitimai padaryti
<!--a href="#last"-->2001-01-27 d. naktį<!--/a-->
(jei tik vėl neužmiršau paskutinio pakeitimo metu pakeisti šią datą).
<!-- (žinoma, jie aprašo šiek tiek ankstesnius įvykius). -->
<!-- jau atsibodo
Man jau pradeda
atsibosti šitą pastraipą keisti ir linką mėtyti.  Žiūriu, kad paskutinį
kartą linkas buvo numestas, o data čia nepakeista.  Prieš tai porą kartų
buvo atvirkščiai.  Tuojau bus „paskutiniai pakeitimai apačioje“. 
  -->
</p>

<!-- gal negąsdinsim žmonių
<p> Beje, kartais aš elgiuosi bjauriai: keičiu (hm... „rektifikuoju“)
ankstesnį tekstą, ir nesakau, kur.  Laimė, (kol kas) nereikia skaityti viską
nuo pradžių, kad paskutinės dienos įrašas atrodytų prasmingas... </p>
  -->

<!-- paskutiniu metu aptingau šituos daiktus kaišioti...
<p> (Paslaptis: jei kas pasižiūrėtų html source'ą, pamatytų daug žymeklių
<tt>&lt;!-- --&gt;</tt>, žyminčių, kada vyko eilinis uploadinimas) </p>
  -->

<p> Svarbiausia informacija: pasikeitė tiek mano e-mailai, tiek mano
puslapio adresas. </p>

<p> E-mailus man galima siųsti šiais adresais:
<ul>
<li> <del><tt>mgedmin@delfi.lt</tt></del> </li>
<li> <del><tt>mgedmin@centras.lt</tt></del> </li>
<li> <del><tt>mgedmin@ice.dammit.lt</tt></del> </li>
<li> <del><tt>marius.gedminas@uosis.mif.vu.lt</tt></del> </li>
</ul>
Senus adresus (<del>@takas.lt</del>, <del>@pub.osf.lt</del>, <del>@puni.osf.lt</del>, <del>@rhs.dk</del>,
</del>@vetrunge.lt.eu.org<//del>) geriau užmiršti.
</p>

<p> Namų puslapis dabar guli tik čia:
<ul>
<li> <del><a href="http://ice.dammit.lt/~mgedmin/">http://ice.dammit.lt/~mgedmin/</a></del> </li>
</ul>
Kitus „veidrodžius“ (<del>www-public.osf.lt</del>, <del>puni.osf.lt</del>, <del>vetrunge.lt.eu.org</del>)
geriau užmiršti.
</p>

<p> <a href="diary-00-08.html">Rugpjūtis</a>
<ul>
<li> <a href="diary-00-08.html#week33">33 savaitė</a> (2000-08-17 - 2000-08-20) </li>
<li> <a href="diary-00-08.html#week34">34 savaitė</a> (2000-08-21 - 2000-08-27) </li>
<li> <a href="diary-00-08.html#week35">35 savaitė</a> (2000-08-28 - 2000-09-03) </li>
</ul>
</p>

<p> <a href="diary-00-09.html">Rugsėjis</a>
<ul>
<li> <a href="diary-00-09.html#week35">35 savaitė</a> (2000-09-01 - 2000-09-03) </li>
<li> <a href="diary-00-09.html#week36">36 savaitė</a> (2000-09-04 - 2000-09-10) </li>
<li> <a href="diary-00-09.html#week37">37 savaitė</a> (2000-09-11 - 2000-09-17) </li>
<li> <a href="diary-00-09.html#week38">38 savaitė</a> (2000-09-18 - 2000-09-24) </li>
<li> <a href="diary-00-09.html#week39">39 savaitė</a> (2000-09-25 - 2000-10-01) </li>
</ul>
</p>

<p> <a href="diary-00-10.html">Spalis</a>
<ul>
<li> <a href="diary-00-10.html#week39">39 savaitė</a> (2000-10-01 - 2000-10-01) </li>
<li> <a href="diary-00-10.html#week40">40 savaitė</a> (2000-10-02 - 2000-10-08) </li>
<li> <a href="diary-00-10.html#week41">41 savaitė</a> (2000-10-09 - 2000-10-15) </li>
<li> <a href="diary-00-10.html#week42">42 savaitė</a> (2000-10-16 - 2000-10-22) </li>
<li> <a href="diary-00-10.html#week43">43 savaitė</a> (2000-10-23 - 2000-10-29) </li>
<li> <a href="diary-00-10.html#week44">44 savaitė</a> (2000-10-30 - 2000-11-05) </li>
</ul>
</p>

<p> <a href="diary-00-11.html">Lapkritis</a>
<ul>
<li> <a href="diary-00-11.html#week44">44 savaitė</a> (2000-11-01 - 2000-11-05) </li>
<li> <a href="diary-00-11.html#week45">45 savaitė</a> (2000-11-06 - 2000-11-12) </li>
<li> <a href="diary-00-11.html#week46">46 savaitė</a> (2000-11-13 - 2000-11-19) </li>
<li> <a href="diary-00-11.html#week47">47 savaitė</a> (2000-11-20 - 2000-11-26) </li>
<li> <a href="diary-00-11.html#week48">48 savaitė</a> (2000-11-27 - 2000-12-03) </li>
</ul>
</p>

<p> <a href="diary-00-12.html">Gruodis</a>
<ul>
<li> <a href="diary-00-12.html#week48">48 savaitė</a> (2000-12-01 - 2000-12-03) </li>
<li> <a href="diary-00-12.html#week49">49 savaitė</a> (2000-12-04 - 2000-12-10) </li>
<li> <a href="diary-00-12.html#week50">50 savaitė</a> (2000-12-11 - 2000-12-17) </li>
<li> <a href="diary-00-12.html#week51">51 savaitė</a> (2000-12-18 - 2000-12-24) </li>
<li> <a href="diary-00-12.html#week52">52 savaitė</a> (2000-12-25 - 2000-12-31) </li>
</ul>
</p>

<p> Sausis
</p>

<hr/>

<a name="start"><a name="week1"><h2>1 savaitė</h2></a></a>

<h3>2001-01-01, pirmadienis</h3>

<p> Na va.  2001-ieji.  21-asis amžius.  3-asis tūkstantmetis. </p>

<p> Mano nuomonę apie 2000-uosius geriausiai išreiškia šie Tori Amos
žodžiai:
<blockquote>well still pretty good year
</blockquote>
Na... gal jie ne visai mano nuomonę atitinką, bet vis tiek geri žodžiai.
Man patinka.  (Kaip ir visas jos albumas <em>Under the Pink</em>.  Norėčiau
jį turėti.  Originalų, ne piratinį, netgi.)
</p>

<p> Patraukiau į parduotuves bei bilioteką ir įsitikinau, kad sausio 1-oji
Danijoje yra šventė (t.y. nedarbo diena... ar ne darbo diena?).  Viskas
uždaryta.  Sušalau ir nieko gero nepešiau, nebent pasivaikš... ė...
pasivažinėjimą gryname (ir šaltame, brrr) ore. </p>

<p> Vis dar negaliu atsidžiaugti Freeman'u (Amitech MP3/CD player, model
200).  Gerai danai daiktus gamina, (beveik) nėra prie ko prisikabinti.  (Kas
mane pažįsta, žino, kad aš prie bet ko galiu prisikabinti.  Pvz., kodėl
šitas daiktas nemoka dar MP3 encodinti ir į CD-R įrašinėti???) </p>

<p> Hm... mintis kilo VAT refundo paprašyti isvažiuojant.  300 kronų = 3
knygos.  Jei tik aerouoste knygas pardavinėja. </p>

<p> <em>Yahoo!</em> yra geras ištiktukas.  Kompiuterastiškas. :) </p>

<h3>2001-01-02, antradienis</h3>

<p> Nuvažiavau į biblioteką, gavau galų gale tą savo užsirezervuotąją knygą
(Terry Pratchetto <em>Witches Abroad</em>).  Užsukau į parduotuvę.  Užsukau
į daug kompaktų parduotuvių (ieškojau Tori Amos <em>Under the Pink</em>,
bet, deja, neradau).  Nusipirkau MobilTid papildymo kortelę (100 DKK),
bandysiu kaip nors išsiaiškinti, kaip su ja papildyti savo MobilTidą.
Nusipirkau CD playerio krepšelį (kaip „tašė“ lietuviškai?) už 100 kronų
(pigesnių neradau).  Būti Danijoje kenksminga -- susidaro neteisingas (ir
finansiškai kenksmingas) įspūdis, kad 100 kronų ~= 10 litų...</p>

<p> Na ir nuvažiavau į skolę pašto tikrinti. </p>

<p> Papildžiau MobilTidą, dabar vėl galėsiu skambinti ir SMSus siųsti (jei
išsiaiškinsiu TeleDenmark message centro numerį, o tai kažkokiais stebuklais
pas mane ten dabar Omnitelinis įrašytas ir, žinoma, neveikia).  Nė iš vieno
websaito jau šimtą metų nepavyko niekam SMSų siuntinėti - kai prasideda
tąsymaisi su visokiais free signup ir taip toliau, tai galva apsisuka ir nė
vienas messageas nenueina... O dar links'as cookių nepalaiko...</p>

<h3>2001-01-03, trečiadienis</h3>

<p> Pasirodo, tinklas mūsų bendrabuty jau veikia (mano IP: 10.0.0.46/8), tik
jis nėra prijungtas prie Interneto (o kai bus prijungtas, mokestis bus 100
DKK/mėn). </p>

<p> Pradėjau ruoštis egzams (iki šešių ryto) </p>

<h3>2001-01-04, ketvirtadienis</h3>

<p> Kėliausi ketvirtą, niekur nėjau, ruošiausi egzams. </p>

<h3>2001-01-05, penktadienis</h3>

<p> Nusprendžiau grįžti į normalesnę fazę, tad kėliausi anksti anksti (puse
dvylikos) ir patraukiau į skolę. </p>

<p> Pavasaris.  Nuo kokio antradienio nebėra sniego, kartais palyja, žolė
žaliuoja... </p>

<p> O tai tau.  Firewallas į pasaulį <em>nieko</em> nepraleidžia.
Kažkokiems fuksams programavimo egzas, jie prie kompų sėdi, tad turbūt dėl
to.  Reikės laukti. :( </p>

<p> 15:00 Internetas pradėjo veikti. </p>

<p> Grįžtant lijo baisus lietus.  Teko užmiršti planus keliauti į biblioteką
ir parduotuvę. </p>

<p> Barake kabo skelbimas dėl tinklo: IP 10.0.0.x (ir išvardinti x visiems
butams), netmask 255.255.127.0 (kas per „genijai“ tokį netmaską išmąstė??),
jei reikia tinklo kortos, tai galima nusipirkti pas Martina, kol kas veikia
tik lokalus tinklas, Internetas bei telefono ryšys bus vėliau, jei kas ką
žino apie Linuxą, atsiliepkit, mes laisvu laiku bandysim Linux serverį
užkurti, etc, etc. </p>

<p> Pabandžiau namie papinginti serverį 10.0.0.1 (nusistatęs savo IP:
10.0.0.46 ir netmaską 255.255.255.0), nė velnio.  Į mano ARP užklausas
servas neatsiliepia.  Pasileidau tcpdumpą -- žiūriu, kad gi jis periodiškai
savo tuos NMB broadcastus mėto į 10.0.128.255.  Ojetau, iš tiesų kažkoks
genijus adminas netmaską 255.255.127.0 nustatė!  Ir Windai leidžia šitaip iš
TCP/IP tyčiotis?  Baisu... </p>

<p> Ką čia dar nuveikus, kad nereiktų egzui ruoštis... va pabandžiau šitą
diary HTMLą padaryti XHTML compliant... kas dar?  negi reiks tas neįdomias
knygas tam neįdomiam egzui skaityti??</p>

<p> (Teko.  Prieš tai, aišku, pabandžiau Perlu XML parserį pasirašyti,
Tolkieno <em>The Return of the King</em> paskaityti ir pan.  Bet keturis
SYSo chapterius susikonspektavau.) </p>

<h3>2001-01-06, šeštadienis</h3>

<p> Norėjau į biblioteką nuvažiuoti, bet nusprendžiau geriau išsimiegoti.
</p>

<p> Pavažinėjau po parduotuves ir netyčia užklydęs į vieną muzikos
parduotuvę radau ten Tori Amos <em>Under the Pink</em>!  Valio! </p>

<p> Skolė.  Pašto tikrinimas.  Aišku, networko settingai vis dar barakui
pritaikyti (statinis IP, etc.), bet čia ne Windai, čia viską sutvarkyti be
jokių perkrovimų no problem, ar ne? </p>

<p> Sutvarkiau (ifdown eth0; ln -sf ifcfg-eth0-dhcp ifcfh-eth0; ifup eth0),
tikrinu paštą... ssh tuneliai neveikia.  Cannot bind to port 11110.  Kame
bajeris?  Paeditinau .fetchmailrc... Cannot bind to port 11210.  Brr.
Ctrl+Alt+Del ir viskas veikia.  Bet man nepatiko. </p>

<p> Vakare - ruošimasis egzui per pusę su Tolkieno Žiedų
valdovu.  Iki 5 ryto.  (Paulius, girdėjau, keliasi 21 val. ir eina miegoti
kitos dienos 11 val...)</p>

<h3>2001-01-07, sekmadienis</h3>

<p> Kėliausi 16 val., niekur nevažiavau, prisėdau iškart prie mokslų. </p>

<p> 17 val. nusprendžiau padaryti pertraukėlę ir paskaityti Tolkieną. </p>

<p> 02 val. knyga baigėsi ir teko grįžti prie mokslų... </p>

<p> 05 val. mokslai baigėsi (truputį per prievartą - daug ką praleidžiant ir
pan.) ir nusprendžiau miegoti.  Tik dar nenusprendžiau, kada rytoj keltis.
Rytoj nuo 8:30 egzas.  Pauliaus eilė atsakinėti 13:30.  Mano eilė -- poryt,
11:30. </p>

<p> (Aišku, vietoje to, kad vykdyčiau savo sprendimą, dar pusvalandį
knisausi su dienoraščiu...) </p>

<a name="week2"><h2>2 savaitė</h2></a>

<h3>2001-01-08, pirmadienis</h3>

<p> Nuvažiavau į skolę.  Paulius egzą išlaikė ir gavo 8. </p>

<p> Vietoje to, kad grįžčiau namo ir studijuočiau, patraukiau į bilioteką ir
pasiėmiau keturias naujas knygas (ir krūvelę CD).  Grįžęs užsiėmiau muzikos
klausymu ir nesėkmingai bandžiau skaityti apie Strategic Information
Systems, IT/IS, Corportate Strategy Planning ir panašias nesąmones.
Siaubas.  Košmaras.  Informatikos nė kvapo.  Software engineeringo nė kvapo.
System developmento nė kvapo.  Grynas kažkokis verslas ar tai ekonomika ar
tai retorika ar tai dar kažkokia velniava.  Nuobodybė skaisčiai violetinė.
Mečiau aš tą popierių, pasiėmiau David Eddingso <em>The Shining Ones</em> ir
pradėjau skaityti.  Knyga gera (fentezi; rimtumu per vidurį tarp Tolkieno ir
Pratchetto).  Nors ne, tai buvo vėliau.  Prieš tai buvo galvos skausmas
(įtariu, kad nuo to IT/IS skaitymo arba nuo atidaryto „langučio“), vaistų
gėrimas ir bandymas užmigti.  Antrą nakties atsibudau, galvos skausmo
neliko, bet miego irgi nebuvo, tada ir užsiėmiau skaitymu.  Iki ryto. </p>

<p> A, tiesa, vos neužmiršau: skolėje būdamas nusiskanavau visas
iliustracijas iš PSD knygos.  Pravers, kai Lietuvoje kokia nors programų
sistemų inžinierija bus.  „Trijų riterų kova su drakonu arba siusas su
iliustracijomis“.  Labai efektinga. </p>

<h3>2001-01-09, antradienis</h3>

<p> Atsikėliau (ta prasme, nustojau skaityti) apie 8 val.  Nuotaika kaip
priklauso - šventinė (na aš toks nesveikas truputį, man egzaminas - šventė.
Tiksliau, saviitaiga gerai išvystyta su viltimi, kad egzaminatoriai tai
pastebės ir palaikys didelio išmanymo požymiu.).  Va sėdžiu dabar skolėj ir
laukiu savo laiko... </p>

<p> Sulaukiau.  Gavau 11 (= lietuviškas 10).  Tvarka. </p>

<h3>2001-01-10, trečiadienis</h3>

<p> Poilsis.  Nevažiavau į jokias skoles jokių mailų, miegojau iki 16 val.
(kol telefonas nepažadino). </p>

<p> Tiesa, užsukau į parduotuvę eilinės porcijos (2 kg) mandarinų (kuriais
daugiausia maitinuosi -- žiemą, rudenį daugiausia maitinausi obuoliais).
Bet mano mėgiamos baltos duonos ten vėl nebuvo.  <tt>:(</tt> </p>

<h3>2001-01-11, ketvirtadienis</h3>

<p> Vakar vakare truputį per smarkiai įsitraukiau į knygą, tad skaičiau iki
8 ryto.  Tada pamiegojau iki 18 vakaro ir atsikėlęs nusprendžiau, kad kažkas
čia ne taip. </p>

<p> Brr, o grįžęs turėsiu keltis valandą anksčiau dėl laiko juostų
skirtumo... </p>

<p> Poilsis tęsėsi: knygos, jokių mokslų, jokių parduotuvių, jokių mailų...
Deja, vakare (1-ą nakties) paskutinė knyga baigėsi, tad teko eiti miegoti.
</p>

<h3>2001-01-12, penktadienis</h3>

<p> Atsikėliau 12 val.  Kaip keista, kai aplink šviesu... </p>

<p> Biblioteka, parduotuvė, mokykla.  (Ar mokslai bus - pažiūrėsim). </p>

<p> (Nebuvo) </p>

<h3>2001-01-13, šeštadienis</h3>

<p> Kažkaip vėl nuklydau į naktinį skaitymą ir dieninį miegą... </p>

<h3>2001-01-14, sekmadienis</h3>

<p> „Vakar“ nuėjau miegoti dešimtą ryto ir atsikėliau devintą vakaro.
Bet man toks fazės poslinkis nepatinka.  Reikės kaip nors normalizuoti. </p>

<p> Mokslai dar neprasidėjo. </p>

<a name="week3"><h2>3 savaitė</h2></a>

<h3>2001-01-15, pirmadienis</h3>

<p> Miego/budėjimo fazę pavyko kažkaip normalizuoti - nuėjau miegoti apie 2
val. (nakties šį kartą), atsikėliau apie 7:30 (miegas kažko nelabai ėmė).
</p>

<p> Apie 20 val. staiga suvokiau, kad iki egzamino liko (nepilnos) trys
dienos ir nusprendžiau mokytis. </p>

<p> Nuėjau miegoti apie pusę dviejų (t.y. normaliai). </p>

<h3>2001-01-16, antradienis</h3>

<p> Per anksti apsidžiaugiau su tuo normalizavimu: nors vakar atsikėliau
anksti ir atsiguliau vėla^H^H^H^Hnormaliai, bet šiandien atsikelti pavyko
tik kažkur vakare (apie 20 val.). </p>

<p> Mokiausi (t.y. konspektavausi įdomesnius skyrius) iki kažkur keturių.
Tada pabandžiau užmigti.  Kai įsitikinau, kad nepavyks, atsikėliau ir
pratęsiau mokslus. </p>

<h3>2001-01-17, trečiadienis</h3>

<p> Sniegas!  (Ant žemės.  O pro jį žalia žolė prasišviečia.  Laimė
nesninga.) </p>

<p> Apie 12 val. baigiau pasiruošimą (t.y. liko nesukonspektuotos tik pačios
neįdomiausios ir elementariausios 10 temų.  Iš 23.). </p>

<p> Skolė.  Paštas. </p>

<p> Apie 18 val. suėmė miegas ir nulūžau.  Iki 24 val.  Taaigi... </p>

<h3>2001-01-18, ketvirtadienis</h3>

<p> IT kafe ir visos (išskyrus vieną) kompų klasės uždarytos iki pirmadienio
- ruošia kompus kitam semestrui ar kažkas panašaus.  Vos ne vos pavyko
priversti veikti printerį šitoj vienintelėj klasėj (dedukcijos metodu:
pajungus prie jo pirmą pasitaikiusį Ethernetinį kabelį) ir atsispausdinti
konspektus. </p>

<p> Išlaikėm.  Paulius ištraukė žiaurų klausimą (Databases: locking +
timestamping) ir gavo 10, aš - Processes and Threads ir gavau 13 (kas
truputį nerealu). </p>

<p> Po egzamino patraukėm pas Kenetą.  Iš pradžių mūsų buvo daug, bet po
truputį kiti išsiskirstė.  Dvyliktą valandą mane nugalėjo miegas ir aš taip
pat patraukiau namo. </p>

<p> Grįžęs pasižiūrėjau atidžiau naują skelbimą su naujais IP adresais
(vietoje 10.0.0.0/255.255.127.0 tinklas pasidarė 192.168.0.0/255.255.127.0,
atsirado gatewayus 192.168.1.1 ir pora DNSų.  Taip, man irgi laabai įdomu,
kas čia per netmaskas ir kaip su tokiu netmasku pasiekti toki gatewayų).
Nusprendžiau išbandyti.  Išbandžiau.  <em>INTERNETAS VEIKIA!!!!</em> </p>

<p> Greitis stabiliai laikosi &gt; 20 KB/s...  Ir tai - tik 100 DKK/mėn.</p>

<h3>2001-01-19, penktadienis</h3>

<p> Ai, ai, mano ThinkPad'o trackpointo kepurėlė nusidėvėjo, kur naują gauti?
</p>

<p> Visą penktadienį pramiegojau. </p>

<h3>2001-01-20, šeštadienis</h3>

<p> Atsikėliau 1 nakties.  Ne, man tai <em>nepatinka</em>.  Kaip sugrįžti
prie normalaus dienos-nakties ciklo? </p>

<p> Visą naktį ir visą dieną beveik jokio pašto.  Neįdomu!. </p>

<p> Skaičiau <a href="http://www.lib.ru/">www.lib.ru</a> rastus Lois
McMaster Bujold romanus iš eilės.  Iki 11 val. vakaro.  Gal pavyks į normalų
režimą sugrįžti? </p>

<h3>2001-01-21, sekmadienis</h3>

<p> Atsikėliau 5:45.  Ne visai normalus režimas, bet įdomus paįvairinimas.
Kai kuriem žmonėm, jei neklystu, toks režimas normalus -- apie 6 val. ryto
paprastai girdžiu, kaip kažkas iš mūsų kolegiumo išvyksta. </p>

<p> Oi.  Apie 10 val. ryto pradingo ryšys. :( </p>

<p> 12 val. vėl atsirado.  Bet pašto nėra... </p>

<a name="week4"><h2>4 savaitė</h2></a>

<h3>2001-01-22, pirmadienis</h3>

<p> Na va, paskutinė savaitė.  Penktadienį išvažiuojam.  Paulius pabus
Lietuvoj savaitę ir grįš atgal čia, o aš grįšiu į savo gimtąjį VU. </p>

<p> Nuvariau dėl bajerio į skolę.  Nieko įdomaus. </p>

<h3>2001-01-23, antradienis</h3>

<p> Biblioteka.  Kažin, spėsiu 1100 psl. perskaityti iki penktadienio? </p>

<p> AAA!  Vėl Internetas neveikia!  Nekenčiu tokių situacijų! </p>

<p> Staiga supratau, kad man patinka Metallica.  Bent jau S&amp;M albumas.
</p>

<p> Paulius šį penktadienį namo nevažiuoja -- čia vietoje vizą prasitęsti
lengviau, nei bandyti gauti naują Lietuvoje.  Jis važiuos turbūt kitą
penktadienį. </p>

<h3>2001-01-24, trečiadienis</h3>

<p> INTERNETAS VIS DAR NEVEIKIA!  Hm, gal tyčia atjungtas? </p>

<p> 11:15 buvau skolėje.  (O ruošiausi ten būti 10 val...) </p>

<p> Apie 12 sutikau Paulių ir nuėjom kalbėtis su Maikeliu.  Maikelis pasakė,
kad praeito semestro vadovėlius galime pasilaikyti ir aš vos nenumiriau iš
laimės (hm, tik transporto problemos...).  Aha, o pirmadienį čia atvažiuos
dvi merginos studijuoti ekonomiką iš Tarptautinio Verslo Mokyklos.  Kas
konkrečiai - Maikelis nežino. </p>

<p> 12:15 klasė suorganizavo pietus turkiškame restorane (už „kavos klubo“
surinktus pinigus).  Mes su Paulium užsišnekėję su Maikeliu truputį
vėlavome (taip kokią valandą...). </p>

<p> Restorane buvo linksma.  Iš pradžių teko pasirinkti patiekalus iš
daniško meniu - tad praktiškai aklai.  Paskui pasidarė dar įdomiau, kai
padavėjas tuos patiekalus atnešė ir mes visi bandėm prisiminti, kas ką
užsisakė.  Kai šiaip ne taip išsidalinom, paaiškėjo, kad Sørenas gavo ne tą,
ką užsakinėjo, o Paulas išvis nieko negavo ir turėjo laukti.  Po dešimties
minučių Paului maistą atnešė - bet ne tą, kas buvo užsakyta.  Trumpiau
tariant, linksmybės.  Apie tai, kaip atsiskaitinėjom, nepasakosiu (nes
daniškai nieko nesupratau), bet pats procesas užtruko dešimt minučių. </p>

<p> Po to Paulius patraukė į stotį (važiuoti į Kopenhagą vadovėlių pirkti ir
į aerouostą bilieto persikelti), o aš namo.  Po penkių minučių jis pabeldė man
į langą (buvo užmiršęs lėktuvo bilietą ir todėl grįžo) ir ištempė ir mane
kartu (na negaliu atsispirti progai aplankyti knygyną).  Išvažiavom pirma į
aerouostą.  Šiaip ne taip radom Lietuvos Avialinijų kambariuką ir Paulius
persikėlė savo bilietą kitam sekmadieniui (vasario 4 d., 20:00). </p>

<p> Tada - į Kopenhagą (Norreportą), į knygyną.  Atvažiavom ir suradom jį
tik 5 min. iki užsidarymo.  O gaila, toks knygynas...  Aš ten porą valandų
būčiau mielai praleidęs...  Porą Pauliaus vadovėlių radom, vieno nespėjom.
</p>

<p> Po knygyno patraukėm per senamiestį į centrinę stotį ir pakeliui užsukom
į suvenyrų parduotuvėlę.  Aš seiles varvinau prie krištolinių figūrėlių
(šlifuotas daugiabriaunis stiklas - mano silpnybė), bet jos buvo nelabai
gražios, tad atsilaikiau.  Bet nesusilaikiau ir nusipirkau kelis raktų
pakabukus. </p>

<p> Parvažiavom.  Roskildėje tamsoje bevažiuojant dviračiais Paulių sustabdė
policija (sako, jau kokį trečią kartą) ir susakė vargšui nieko nežinančiam
užsieniečiui paskaitą apie dviračių žibintuvėlius.  Aš važiavau su
žibintuvėliais, tad apsimečiau Pauliaus nepažįstąs, kad jo istorija apie
nežinojimą būtų įtikinamesnė.  Hm, po penktadienio (kai pasibaigs mūsų
vizos, tfu, residence permitai) Pauliui teks nusipirkti baterijas savo
žibintuvėliams, kad toks sustabdymas nepasibaigtų liūdnai... </p>

<p> Internetas neveikia. </p>

<h3>2001-01-25, ketvirtadienis</h3>

<p> Internetas neveikia.  Ir turbūt nebeveiks... :( </p>

<p> Atrodo, knygas perskaityti spėsiu. </p>

<p> INTERNETAS VEIKIA!!! </p>

<p> Pradėjau krautis daiktus.  Baigiau apie 4-tą ryto. </p>

<h3>2001-01-26, penktadienis</h3>

<p> Na va, paskutinė diena...  Išskrendu 20 val, ten būsiu po 1:35, t.y.
22:40 EET (+0200). </p>

<p> Nuėjau skalbtis, baigiau krautis daiktus, tvarkyti kambarį ir t.t.
Nuvažiavau į skolę, pasėdėjau LogInn'e. </p>

<p> Apie penktą su Paulium nusprendėm traukti į stotį.  Tik truputį užtrukom
ir patraukėm ten 17:20.  Traukinys į aerouostą važiuoja 17:23, kitas - 18:23.
Ai, ai.  Šiaip ne taip nuvilkom tašes iki stoties ir ten pamatėm, kad mūsų
traukinys vėluoja 30 min. ir išvažiuos 17:57.  Gerai.  Man kaip visada
sekasi.  Įsėdom į traukinį ir išvažiavom. </p>

<p> 18:20 atvažiavom į Kopenhagos centrinę stotį ir staiga paaiškėjo, kad
toliau traukinys nebevažiuos.  Ū!  Monitoriuje matos, kad yra du traukiniai
iš Kopenhagos į aerouostą: vienas 18:16, kitas 18:20.  Bėgte leidomės
laiptais į viršų ir žemyn į gretimą takelį.  Pribėgau jau durims
užsidarinėjant ir pabandžiau per prievartą jas atidaryti.  Pavyko (nors tą
pirštą ir dabar dar truputį skauda ;).  </p>

<p> Uf.  Aerouoste buvom laiku - 18:40.  Čia Paulius laiku prisiminė
civilizaciją ir pagriebė greta stovėjusį vežimėlį (aš tai būčiau rankomis
tas tašes ir toliau tampęs...).  Patraukėme į antrąjį terminalą - ten
check-in'as, o taip pat „Customs: VAT refund“ langelis.  Langelis buvo
uždarytas ir teko kėblinti atgal į pirmąjį terminalą.  Ten langelis veikė ir
išsiaiškinau, kad PVMą atgauti už savo CD/MP3 playerį galėsiu, jei pasiųsių
čekį su muitinės antspaudu paštu į parduotuvę ir nurodysiu savo adresą.
Antspaudą uždėjo, kas bus toliau - pažiūrėsim. </p>

<p> Tepu tepu atgal į antrą terminalą.  Išbaigėm fotoaparato juostą ir aš ją
pasiėmiau (o fotoaparatą palikau Pauliui - tegu fotografuoja į sveikatą).
Check-in'as (mano bagažas: 15 + 13 kg, bet primokėti neteko), užėjau į
viršų, linksmai praėjau pro security (iš antro karto: pirmąkart patingėjau
ištraukinėti raktus/pinigus), paskui teko aiškintis, ar aš sąmoningai vežu
du peilius savo bagaže (kokius peilius?  a!  du mažučiukai kišeniniai
peiliukai šoninėj kišenėj, apie kuriuos buvau visai užmiršęs), bet nugalėjau
visas kliūtis ir pradėjau klajoti po aeoruosto zoną keleiviams.  Pasidairiau
į Palm'us parduotuvėse, į CD-playerius, pasigrožėjau nešiojamu MP3
playeriuku su 6 Gb vinču ir analogiška kaina, paieškojau įdomių knygų (bet
neradau) ir nuėjau prie savo vartų. </p>

<p> Keista, bet išskridom ir atskirdom tiksliai pagal grafiką.  Kelionė buvo
truputį nuobodoka, nes neturėjau ką skaityti (neskaitant vieno atsispausdinto
Slashdoto straipsnelio ir lėktuve buvusios makulatūros: saugumas,
tvarkaraštis, Gintarinės mylios). </p>

<p> Aerouoste mane pasitiko šeima, įsodino į taksi ir parvežė namo.  O ten
pasijutau kaip rojuje: mano senas geras kompas su tokia patogia Mitsumi
klaviatūra, su tokia patogia Logitech pele, su tokiu nuostabiu 21"
monitorium, Internetas (kuris veikė!), duonos gira ir visa kita.  Kaifas.
Ir ko aš į tą Roskildę lindau, kai čia taip gerai? </p>

<p> Va taip ir pasibaigė mano studijos Danijoje.  O vis dėlto buvo gerai.
Nesigailiu. </p>

<hr/>

<p> Dabar jau viskas. </p>

</body>
</html>
<!-- vim:set tw=76 com=fb\:<li>,fb\:<ul>,fb\:</ul>: -->
