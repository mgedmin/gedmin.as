<html>
<head>
  <meta http-equiv="Content-Type" content="text/html; charset=UTF-8">
  <title>Studijos Danijoje (2000 m. rugsėjis)</title>
  <link rel="made" content="mailto:marius@gedmin.as">
</head>
<body>

<h1>Mariaus kelionė į Danija</h1>

<p> <a href="diary.html">Į turinį</a> </p>
<p> <a href="diary-00-08.html">Ankstesnis mėnuo</a> </p>
<p> <a href="diary-00-10.html">Kitas mėnuo</a> </p>

<hr/>

<a name="week35"><h2>35 savaitė</h2></a>

<h3>2000-09-01, penktadienis</h3>

<p> Nusifotografavome.  Man tai patinka: prie kameros prijungtas notebookas
ir jame iškart matosi nuotrauka.  Gaila, neatėjo į galvą mintis paprašyti į
disketę ją įrašyti... kai po kelių savaičių gausime pačias nuotraukas, teks
skanuoti.  <p>

<p> Šiandien pas mus nuo 18 (iki 02) val. vyks Roskildės Naktis - kažkoks labai
garsus renginys, į kurį 40 000 žm. suvažiuoja.  Už 30 DKK galima nusipirkti
programėlę ir ženkliuką, su kuriuo kai kurie renginiai nemokami, o kitiems
duodama nuolaida.  Bet galima vaikščioti ir be ženkliuko, nes dauguma
renginių vyks atvirame ore ir be jokių bilietų.  O be to ta programa tik
daniškai.  </p>

<p> Vakar turistų informacijos biure mes truputį paklausinėjom apie tą
renginį.  Kai išejom, prie mūsų priėjo viena moteris, kuri nugirdo tą
klausimą ir iškart pasisiūlė padėti, paaiškinti, parodė tą programėlę (kurią
pati tik ką buvo nusipirkus), papasakojo, kas ten ir kaip tai atrodo, kur
vyksta ir t.t.   Taip, žmonės čia draugiški, Lietuvoje aš neįsivaizduoju
tokios situacijos, kai neprašytas žmogus pasisiūlo padėti visai nepažįstamam
užsieniečiui.  </p>

<p> Beje, visi danai moka angliškai.  Beveik visi.  Mokyklose jie visi
studijuoja dvi užsienio kalbas - anglų ir vokiečių.  Vokiečių iškart
užmiršta, o štai anglų kalbą kasdien atnaujina angliški filmai per
televiziją.  Danai filmų neverčia - rodo originalo kalba su subtitrais.
Jei rasčiau kokiam laikraštį televizijos programą, užeičiau pas Paulių
pažiūrėti.  </p>

<p> Su paštu reikalai ne kokie: www.centras.lt šiandien permainos.  Ryte
išvis nė kvapo apie emailą ten nebuvo, dabar jau emailas yra, bet serveris
perkrautas ir manęs nebepriima.  Pasiųsti laiškus galiu prisijungęs
notebooką, o štai pasiimti nelabai - mail.takas.lt serveris irgi perkrautas
(arba ryšio nėra).   Gal ryt ryte pavyks ką nors padaryti - šįvakar po
miestą bastysimės, šventę apžiūrinėsim. </p>

<p> Penktadieniais 13 val. pas mus mokyklos rūsije atsidaro studentų kavinė
- LogInn'as.  Gal irgi užsuksim.  </p>

<p> Ai, ai, prie vėtrungės negaliu prisijungti, nėr kaip diary uploadinti. :(
</p>

<p> Jo, dienelė šiandien linksma.  Pusė pašto neveikia, bet bent jau
@takas.lt susitvarkiau ir galiu normaliai naudotis (pakeičiau POP3 serverį
iš mail.takas.lt į pop.takas.lt).  Centras vis dar neveikia.  Neveikia ir
vėtrungė.  Hm... gal os_linux@ą užsisubscribinti?  Per www archyvus tą konfą
skaityti labai nepatogu... </p>

<!-- -->

<p> Sėdėjau sau, browsinau po rusiškus anekdotus (jei kas žinote gerą
lietuvišką anekdotų puslapį, sakykit, o tai visi, kuriuos aš žinau, labai
skurdūs ir žemo lygio).  Priėjo Maikelis, pažiūrėjo ir sako „this is not
Java“. :-) </p>

<p> O, vėtrungė atsigavo.  Uploadinau diary ir patraukiau namo.  O pakeliui
dviratis sustreikavo - atrodo, padanga prakiuro, nors gali būti ir rimčiau
(toks įspūdis, kad ratas kreivas ir viena jo dalis į rėmą trinasi).  </p>

<p> Trinasi ten ne padanga, bet grandinė.  Tas ratukas kur prie pedalų
kažkaip kreivai stovi ir grandinė tai viršuje tai apačioje priliečia šone
metalą.  O padanga beveik tuščia.  Tiek to, atidėjau šį reikalą kitai
dienai. </p>

<p> Roskildės naktis.  Pagrindinėj miesto pėsčiųjų gatvėj (Algade) tiršta
kaip Palangoj, Basanavičiaus gatvėj.  Tik čia dar parduotuvės visos
atidarytos bei daug prekių į gatvę išnešta.  Vienur kitur scenelė pastatyta
ir muzikantai koncertuoja.  Džiazas, repas, popsas.  Roko, deja,
nesigirdėjo.  </p>

<p> Patraukėm į artimiausią parką.  Ten jau žmonių tankis daug mažesnis.
Vieni ant kalniuko tautinius vikingų šokius šoko.  Pakalnėj keli aikido
specialistai demonstravo savo sugebėjimus (bet laaaabai neįspūdingai).
</p>

<p> Pažiūrėjom uoste į gražiai apšviestą fontaną ir patraukėm tolyn nuo
miesto centro.  Jokios šventės nesijaučia.  Patraukėm atgal, dar
pasivaikščiojom, paklausėm muzikos ir prapliupo lietus.  Smarkus lietus.
Labai smarkus lietus.  Gerai, kad mes skėčius turėjom.  75% žmonių išgaravo,
likę buvo arba su skėčiais, arba su kapišonais, arba nekreipė jokio dėmesio
į lietų.  </p>

<p> Žodžiu, nieko labai įspūdingo nepastebėjau.  Gal dėl to, kad man
skaudėjo galvą ir apskritai buvo prasta nuotaika?  </p>

<h3>2000-09-02, šeštadienis</h3>

<p> Pabandžiau pripūsti dviračio padangą.  Jokių rezultatų.  Arba man
kantrybės neužtenka, arba padanga kiaura.  Lauke lietus...  Reiktų į
mokyklą važiuoti prie Interneto (labai netgi reiktų), dar į parduotuvę
užsukti (duona baigėsi), bet per lietų be dviračio...  :(  </p>

<p> Išmečiau Linux'o swap particiją ir suinstaliavau ten DOS 6.22.  Dabar
galiu pasikrauti Linux'ą per LOADLINą prieš tai užkrovęs DOS'inius garso
kortos draiverius ir palikęs APM supportą.  Kraunantis iš Win95 command
prompt mode APM supportas nulauždavo kompą.  </p>

<!-- -->

<p> Baigėsi duona, o be jos gyventi aš negaliu.  Šiandien parduotuvės dirba
iki 16 val., ryt visai nedirba.  Pasiėmiau juodą striukę su kapišonu, skėtį
(dėl drąsos), kuprinę, kovinę dvasią ir patraukiau pas Paulių skolintis
dviračio.  Pas jį ten vairas ir sėdynė taip nureguliuota, kad galva žemiau
kelių, bet važiuoti žymiai lengviau.  Su savo laužu aš vos vos į kalniuka
pirmu bėgiu užminu, o su Pauliaus dviračiu visai lengvai trečiu užvažiavau.
</p>

<p> Parduotuvė yra pusiaukelėj iki mokyklos.  Tiek nuvažiavus, negi sunku
dar truputį pavažiuoti?  Patraukiau į mokyklą.  Apžiūrėjau naują centras.lt
pašto interfeisą, pasigrožėjau, prisiSSHinau iki namų, bet nespėjau nieko
doro nuveikti, kai atėjo kažkoks sargas ir išvarė.  Hm, prie durų aiškiai
daniškai kažkas parašyta (ko aš nesuprantu), bet valandos yra iki 17:30.
Kai aš sargo klausiau viduj, ar jie visada savaitgaliais 16:00 užrakina,
atsakė, „ne visada“, paskui priėjo prie IT kavinės, kuri savaitgaliais visai
nedirba, pradėjo ten žiūrėti ir sako, kad visai savaitgaliais uždaryta.
Sakau, čia tik IT kavinė.  Jis man kažką kai pradėjo burbuliuoti tai visai
nebesupratau.  Ai, jo problemos, o aš rytoj vis tiek ateisiu (jei nelis).
</p>

<p> Grįžau visas šlapias, atidaviau dviratį, ir patraukėm su Paulium
dviračio taisyti.  Šiaip ne taip nuėmėm galinį ratą, ištraukėm kamerą,
pripūtėm, įkišom į vandenį ir pamatėm burbuliukų eilę.  Radom dar prie
paliktų daiktų kažkokį vokišką rinkinuką padangoms lopyti - keli gražūs gumos
gabalėliai, švitrinis popierius ir kažkokia tūbelė vulkanizuojančio tirpalo.
Pabandėm užlipdyti, užspaudėm po krūva knygų ir dabar lauksim, žiūrėsim, kas 
iš to išeis.  Dar, tiesa, radau kitą kamerą, bet ta irgi prakiurus. </p>

<p> O lietus vis dar lyja... </p>

<p> Valio!  Radiatoriau jau šildo!  Vos vos.  Reikės išmokti kaip nors tuo
reguliatorium naudotis, bet baisiai jau sudėtinga ir nedraugiška jo
išvaizda.  </p>

<h3>2000-09-03, sekmadienis</h3>

<p> Vis dar lyja.  </p>

<p> Dviračio padanga, atrodo, susiklijavo.  Kažkaip sugebėjau uždėti ratą,
ir net neliko atliekamų dalių.  Važiuojant girdisi keisti garseliai, bet
anksčiau irgi girdėdavosi.  Nežinau, ar šitie keisti garseliai skiriasi nuo
ankstesnių, ar tai tik mano vaizduotės žaismas.  O taip pat bėgiai pradėjo
persijunginėti truputį kitaip: anksčiau būdavo lengva perjungti iš žemesnio
į aukštesnį ir sunku iš aukštesnio į žemesnį, o dabar atvirkščiai.  Hm.
Ai, lietus nebelyja, reikia surizikuoti nuvažiuoti iki mokyklos.  </p>

<!-- -->

<p> Nuvažiavau.  Dviratis nesubyrėjo.  O mokyklą, panašu, savaitgaliais
tikrai uždaro apie 16 val.  Vos spėjau grįžti ir prasidėjo lietus. </p>

<a name="week36"><h2>36 savaitė</h2></a>

<h3>2000-09-04, pirmadienis</h3>

<p> Buvau sumaišęs savaičių numerius, dabar pataisiau. </p>

<p> Nuvažiavau su dviračiu į parduotuvę.  Nusprendžiau, kad dienos metu ten
važinėti neapsimoka (eilės...).  Išėjau, žiūriu, kad mano dviratis ant žemės
guli - nestabilus labai jau, ta kojelė visai nepadeda, žodžiu, nieko
nuostabaus, šito reikėjo ir tikėtis.  O va ko nesitikėjau, tai kad jis dar
sugalvos ir grandinę numesti.  Užsėdau ir pradėjau pedalus minti.  Oops!
Grandinė tvirtai įsitaisė tarp rėmo ir to ratuko.  15 min. krapščiausi,
traukiau stūmiau ir visa kita.  Tada priėjo prie manęs vienas toks jau
vyresnio amžiaus danas su šuneliu, pradėjo daniškai man aiškinti
technologiją, kaip reikia grandinės dalį ant krumpliaračio užmauti ir
pasukti.  Aš jam bandau angliškai sakyti, kad nemoku daniškai, kad tą
techniką žinau, bet grandinė įstrigus ir panašiai, o jis manęs neklauso ir
mala liežuviu nesustodamas.  Po penkių minučių malimo liežuviu ir vizualaus
demonstravimo apvertus dviratį ir jis pastebėjo, kad grandinė nė iš vietos nejuda ir vis dar
tebešnekėdamas pradėjo abiem rankomis iš visų jėgų ją žemyn stumti.  Pokšt!
Atsilaisvino.  Valio!  Nereikės pėsčiomis namo eiti.  Padėkojau daniškai
(tik tiek iš mano danų kalbos kursų beliko atminty ;), angliškai, o jis
paėjo penkis žingsnius, apsisuko ir vėl kažką intensyviai šnekėti pradėjo.
Pašnekėjo ir nuėjo sau.  </p>

<p> Šiandiena tėvo bendradarbė važiavo į komandiruotę, na, o pakeliui ir
namiškiai perdavė man skirtą lauknešėlį.  Nusprendžiau, kad aerouoste
susitikti lengviau, nei paskui po Kopenhagą viešbučio ieškoti.  Tik štai
dilema: lėktuvas atskrenda 19:00, o iš Roskildės vienas traukinys atvažiuoja
18:01, kitas 19:01.  Hm.  Jei važiuosiu pirmuoju, tai man bilietas nustos
galioti 19:30 ir turėsiu suspėti į traukinį 19:18.  Jei antruoju - galėsiu
grįžti ir 20:18.  O jei lėktuvas vėluos (kai mes skridom, tai velavom apie
40 minučių)?  Man taip besvarstant, ar atvažiavęs 19:01 spėsiu užbėgti
laiptais į viršų, kol keleiviai dar tebelauks bagažo (mes laukėm ~10 min.),
nepastebimai prabėgo laikas ir pamačiau, kad į pirmąjį traukinį nespėsiu.
Tad 18:00 pasiėmiau kuprinę, sėdau ant dviračio ir patraukiau į stotį. </p>

<p> Traukinys į Kastrupą (kur aerouostas yr) važiuoja 18:23 iš 7 takelio.
Gerai.  Tepu tepu po žeme iki 7 takelio, ten atsisėdau ant suoliuko ir
pradėjau skaityti <em>The Java Programming Language</em>.  Taip besėdint ir
beskaitant patikrinau danų kalbos žinias: kažką per tą traukinių garsiakalbį
sakė apie Roskildės traukinį.  Supratau "treogtyve" (23 min.) ir neišgirdau
"forsent" (veluoja), tad viskas tvarkoje.  Kai liko dvi minutės, pradėjau
smarkiai dairytis, ko gi to traukinio nesimato.  Priėjau prie ekrano, žiūriu
- mano traukinio takelis nebe 7, o 2.  Liko viena minutė!  Lapatai, lapatai
požemine perėja, užlėkiau viršun, atžymėjau klip kortą, įšokau į traukinį ir
pradėjau galvoti, ar į tą įšokau.  Pažiūrėjau pro langą į displėjų - tas.
Tvarka.  Tik jau 18:25, o mes vis dar nevažiuojam.  Galų gale išvažiavom
18:28, vėluodami 5 minutes. </p>

<p> Kuo toliau, tuo labiau man šis traukinys nepatiko.  Vėlavimo trukmė nė
trupučio nemažėjo, o kaip tik priešingai - išaugo iki 7 min.  Galų gale
vietoje Ørstedo šis traukinukas kažkaip atsidūrė København H ir visi žmonės
pradėjo lipti lauk.  Išlipau ir aš, žiūriu į ekraną - traukinys keleivių
nepriima.  Ai, ai.  O jau 19:04.  Pribėgu prie tvarkaraščio - į aerouostą
vienas traukinys važiuos po -4 min. (ne matematikams: išvažiavo prieš 4
min.), kitas - 19:20.  Vaje, negerai.  (O gal kaip tik gerai.) </p>

<p> Kaip tik tuo metu suskambo telefonas - bendradarbė teiraujasi, kur aš
šiuo metu esu.  Apsakiau savo nuotykius ir susitarėm susitikti viešbutyje.
(Gerai, kad tuo metu nebuvau įstrigęs kokiame nors traukinyje iš Kopenhagos
į aerouostą).  Puiku.  Viešbučio adresą aš žinau.  Kopenhagos plano neturiu
(palikau namie).  Patraukiau į turistų ofisą, pasiimti naujo žemėlapio. </p>

<p> Turistų ofisas, žinoma, dirba iki 16:30, bet sienoje šalia yra didelis
Kopenhagos žemėlapis.  Penkias minutes ten ieškojau Vodroffsvej gatvės (kas
minutę pasižiūrėdamas į savo popierius, nes toks pavadinimas labai lengvai
išgaruoja iš galvos).  Radau!  Netoli čia: du kvartalai tiesiai, du/trys į
kairę ir štai ta gatvė.  Priėjau, žiūriu - namo numeris 2.  O man reikia 57.
Ai, ai, ne iš tos pusės pradėjo numeruoti. ;)  Praėjau du trečdalius gatvės
ir pamačiau dešinėje prie raudonos šviesos stovintį taksi.  Na, galvoju, čia
jau turbūt bendradarbė iš stoties važiuoja.  Perėjau gatvę, einu toliau.
Tas taksi mane pasivijo ir pralenkė.  Žiūriu - tikrai panašu.  Einu toliau.
Žiūriu, jau kairėje matosi 53B numeris.  O priešais tas taksi stovi, nuo jo
nueina moteris su krepšiu ir įeina į gretimą namą.  Jei ne tai, tai būčiau
ir praėjęs toliau (57-53 = 4 namai :-).  Dėl visa ko pasitikrinau su savo
popieriais, taip, "CAB INN", viskas atitinka. </p>

<p> Išvada tokia: pėsčiomis nueiti nuo stoties iki viešbučio užtrunka tiek
pat, kiek atvažiuoti traukiniu/taksi iš aerouosto.  Konkrečiai - 16 min.
(Tiksliau, šitiek laiko aš ėjau atgal, o į priekį tai dar prie žemėlapio
kažkiek pastovėjau.) </p>

<p> Aš, kaip ne danas (Danijoj, girdėjau, feminizmas baisus ir už tokius
dalykus nuličiuoti gali ;) padėjau užnešti krepšį į pirmą aukštą (jie čia
nuo nulio skaičiuoja) ir pabandžiau suprasti, kuo tas viešbučio numeris
skiriasi nuo traukinio kupe.  Nebent tuo, kad čia televizorius ir telefonas
yra.  </p>

<p> Pasiėmiau savo siuntinį ir patraukiau namo.  Traukinys į Roskildę
važiuoja 20:04 - dar mano bilietas tebegalioja.  Tvarka.  Parvažiavau,
sėdau ant dviračio ir grįžau namo.  </p>

<p> Beje, per visą tą istoriją man dar tris kartus namiškai skambino,
jaudinosi kažko.  </p>

<h3>2000-09-05, antradienis</h3> 

<p> Ai ai, palikau telefoną namie.  Tikiuosi, niekas neskambins.  </p>

<!-- -->

<p> Aš va sėdžiu ir mąstau, kodėl dieną ryšys su Lietuva toks prastas.  Su
likusiu pasauliu viskas gražu (40 KB/s).  Turbūt lietuviai patys per
smarkiai visus išėjimus į pasaulį užkemša...  Ei, provaideriai, darykit ką
nors!!! </p>

<p> SCP turi vieną bjaurią savybę: uploadina failą, rašo 100% ir dar kažko 5
min. kabo, laukia.  O aš sėdžiu, nervinuos ir bandau suprasti, ar tikrai tie
100% nuėjo, ar čia tiesiog tiek pasiųsta, o ar kita pusė gavo, dar neaišku.
Bet kai pertrauka tetrunka 5 min., nėra kada laukti.  Išungiau tinklą lauk ir
patraukiau į klasę. </p>

<!-- -->

<p> Kažkodėl kiekvieną kartą tikrinant paštą nors vienas iš mano POP3
serverių numiršta.  Šį kartą tai mail.centras.lt.  </p>

<!-- -->

<p> Dėl pašto: turiu hipotezę, kad visi pašto serveriai yra gyvi ir sveiki,
tiesiog ryšys su gimtine per prastas, kad per 30 sek. spėtų atsiliepti.
Keista: kai iš namų žiūrėjau, tai iki ww.rhs.dk paketai eina tiesiai per
Švediją, į jokias ten Amerikas neužsukdami.  Kaip iš čia paketai eina namo,
nežinau - ICMP protokolas čia nemasqueradinamas.  </p>

<p> Kodėl fetchmailas nemoka tikrinti kelių pašto dėžučių lygiagrečiai???
</p>

<p> Šiandien su dviračiu problemų nebuvo.  (Čia iš serijos „šiandien
kapitonas buvo blaivus“. ;) </p>

<h3>2000-09-06, trečiadienis</h3>

<p> Paulius nori miego, bet ne tame esmė.  Iš tikrųjų, tai jis labai
supykės, kad niekas jam e-mailų nerašo.  Grasina, kad nebetikrins savo pašto
dėžutės.  </p>

<p> Patraukėm į parduotuves ieškoti kokių nors vikingiškų suvenyrų.
Neradom.  O kol buvom parduotuvėje, sugebėjom net ištisą lietų pražiopsoti.
Kas yra gana keista, nes lietūs čia ilgi. </p>

<p> Išmokau naudotis butelių gražinimo automatais.  Bet ten labai neįdomiai,
vietoje to, kad metalines kronas išmestų, išspausdina popieriuką su barkodu,
ir paskui šitą sumą iš pirkinių sumos išskaičiuoja. </p>

<h3>2000-09-07, ketvirtadienis</h3>

<!-- -->

<p> Parsisiunčiau Java API dokumentaciją.  22 MB zipas, viduj HTMLai.
Išpakuotas tas džiaugsmas užima 115 Mb.  Tiksliau užimtų, bet išpakuoti
negaliu, nes pas mane liko tik 7 Mb laisvos vietos.  Vaje.  </p>

<p> O kas linksmiausia, tai, pasirodo, per klaidą atsitempiau japionišką
versiją.  Teko iš naujo temptis.  O tada Netscape man nulaužė kompą ir aš
baisiai pasipiktinau. </p>

<p> Šiandien vėl nukrito grandinė.  Sankryžoje.  Darant kairį posūkį. </p>

<p> Paulius išsiaiškino, kad jo laiškai, siųsti per mail.centras.lt,
nenueina.  Išsiiaiškino dėl to, kad visi pradėjo jam siuntinėti užklausimus:
„ko nieko nerašai“.  Aš irgi į mobilų vieną SMSą gavau ta tema („ar Paulius
dar gyvas?“). </p>

<p> Maniškai irgi kažko nepatenkinti, kad per mažai rašau.  Negi dar
neatsibodo šitą 55 KB dydžio dokumentą atidarinėti?  Tiesa, jie arti
serverio gyvena... </p>

<p> Bet dokumentą tikrai laikas skaldyti.  Nes jau pertraukos nebeužtenka
jam uploadinti. </p>

<h3>2000-09-08, penktadienis</h3>

<p> Um... 55 laiškai vėtrungėje.  Ir kam aš tą konferenciją
užsisubscribinau? </p>

<!-- -->

<p> Penktadieniais pas mus mokyklos rūsyje veikia kavinė „LogInn“.  Nors
jokių uždarytų durų pakeliui nėra, bet garso izoliacija gera - viršuje visai
nesigirdi, kad ten kažkur apačioje muzika groja.  Ir ne šiaip sau muzika, o
labai garsi muzika - susišnekėti beveik visai neįmanoma.  Beje, baras ten
pažangus: muzika ne iš kokių nors ten audio kasečių ar CD groja, o iš
MP3kių.  Pamatęs kompą su kažkokiu ten sąrašu iš pradžių pagalvojau, kad ten
POSas koks, apskaita, ar pan., bet iš arčiau supratau, jog ten WinAMPas. :)
</p>

<p> Gėrimai ten brangūs - mažas buteliukas alaus (0.33 ar tai 0.2 l) - 10
DKK, maža stiklinė kolos - 6 DKK.  Gerai, kad aš alaus negeriu.  Beje, tokie
patys buteliukai tokio pačio alaus parduotuvėje - 4 DKK. </p>

<p> Yra ten pora žaidimų.  Kažkokia bilijardo atmaina su mažu skaičiumi
kamuoliukų ir penkiais mažais kėgliukais.  Žaidimo principo nesupratau.
Yra ir dartai, bet vėlgi taisyklės kiek kitokios.  Reikia po tris kartus
pataikyti į visus skaičius nuo 15 iki 20 bei centriuką.  Truputį pažaidėme
su klasiokais.  Man, kaip pradedančiajam, pasisekė. </p>

<p> Susipažinome su vienu danu Linuxistu.  Deja, per triukšmą 50% kalbos
visai nesigirdėjo.  Jei teisingai supratau, jis tra SSLUG (Skåne/Sjælland
Linux User Group) atstovas, ar tai vadovas, ar kažkas panašaus.  Šiaip jis
yra lingvistikos bakalauras ir šiemet įstojo į mūsų mokyklą.  Pas juos
danijoje yra labai smarkus profiliavimas aukštesnėse vidurinės klasėse, ir
kadangi jis tada buvo pasirinkęs lingvistiką, tai dabar jam buvo labai sunku
įstotį į informatiką.  Beje, jo teigimu, mokslo yra įrodyta, kad danų kalbą
yra sunkiausia išmokti iš visų gyvų kalbų (o apskritai - sanskritą).  Aš
kaip ir norėjau jam paaiškinti, jog lietuvių dar sunkiau, bet kadangi nieko
neišmanau lingvistikoje, tai susilaikiau.  Beje, kažkurią dieną mes su
Paulium susiginčyjom, kuri kalba panašiausia į sanskritą - lietuvių ar
latvių?  Jei kas žinot, <a href="mailto:marius@gedmin.as">pamailinkit</a>. </p>

<p> Danijoje yra vienas mistiškas dalykas: prailgintuvai.  Kažkada Netto
parduotuvėje mačiau 6 skylių prailgintuvą už 15 DKK.  Jau norėjau vieną
dieną pirkti, bet neberadau.  O štai po to, Kvickly parduotuvėje mačiau 6
skylių prailgintuvus vienoje krūvoje už 25 DKK, o truputį toliau, lentynoje,
visiškai tokius pačius už 120 DKK.  Trijų skylių ten buvo už ~50 DKK.  Brr.
Nesupratau bajerio.  Tada kitoje parduotuvėje taip pat prailgintuvai buvo
panašiomis kainomis - iki 199 DKK už 6 skylių prailgintuvą.  Brr.  Pradėjau
galvoti, kad 15 DKK man tiesiog prisisapnavo, bet šiandien, užėjęs į Netto,
vėl pamačiau 6 skyles už 15 DKK.  Valio!  Nusipirkau.  Tiesa, parėjęs namo
iš pradžių nuliūdau, kad be įžeminimo tas prailgintuvas, bet paskui
pamačiau, kad pas mane rozetės įžeminimo jokio irgi neturi. </p>

<h3>2000-09-09, šeštadienis</h3>

<p> Šeštadienį buvo numatyta grandiozinė ekspedicija į Kopenhagą.  Planavome
pakeliui nuvažiuoti į Køgę, susitikti su Laura iš Haslevo, tada kartu
važiuoti į Kopenhagą, aplankyti krūvą muziejų, aplankyti Otiliją bei
Gintarą, o taip pat susitikti su Augustu - buvusiu Roskildiečiu, kuris tą
dieną kažkur tranzavo ar tai iš Aalborgo, ar tai į Aalborgą.
Organizaciniais reikalais užsiiminėjo Paulius, tad aš gerai visko ir
nežinau. :)  </p>

<p> Neišmatuojamoje anstybėje - 9:15 - teko keltis.  Mūsų traukinys į Køgę
išvažiavo 9:37, tad vos spėjau susirengti ir prisikrauti pilną kuprinę
bandelių/obuolių ir pan.  Į traukinį suspėjom.  </p>

<p> Køgėje po kelių minučių suradom Laurą.  Truputį pasivaikščiojom po
miestą ir patraukėm link traukinių.  Sėdom į gražų S-tog'ą (kažkokia
traukinių rūšis, nors aš nelabai suprantu, kuo jie skiriasi nuo kitų)
ir netrukus atsidūrėm Kopenhagoje.  Keista, bet bilietų niekas šį kartą
netikrino. </p>

<p> Kopenhagoje truputį pasivaikščijom pėsčiųjų gatvėmis iki Niuhavno.  Ten
nusprendėm, kad reiktų įvykdyti turisto pareigą ir pamatyti undinėlę.
Smarkiai vingiuodami (pasižiūrėti į uoste stovinčius Titanikus, ne uoste
stovinčius rūmus ir pan.) galų gale nusigavome, kur reikia,
nusifotografavome ir su išpildytos pareigos jausmu ramiai patraukėme atgal.
</p>

<p> Iš daugybės nemokamų bei pigių muziejų, išvardintų Kopenhagos kortelės
bukletėlyje, išsirinkome tris ir tada pamatėme, kad vienas iš jų
(automobilių muziejus) neveikia ir be to yra gana toli.  Tada patraukėme
prie antrojo - botanikos sodo ar tai botanikos muziejaus (antrasis yra
pirmąjame, bet nežinau, ar mes tikrai norėjome jame apsilankyti... ;-).
O saulė kaitino.  Oras buvo geras - net per geras.  Pakeliui radome suoliuką
ir labai tuo apsidžiaugėme, bet, deja, tas suoliukas buvo ant saulės.
Pasigailėjau, kad palikau savo kepurę namuose (Roskildėje, ne Vilniuje ;),
bet nebuvo kas daryti.  Šiaip ne taip nusikapstėme iki Botanikos sodo ir
neieškodami suoliukų susėdome ant akmens.  Po penkių minučių kažkaip vis
dėlto pasidarė įdomu, kas čia aplink gero, tad pakilome ir pradėjome
vaikščioti.  Iki pirmo suoliuko.  ;)  Šitai pasikartojo dar porą kartų.
Galų gale išėjome iš Botanikos sodo (apie Botanikos muziejų jau
nebegalvodami) ir patraukėme link Tycho Brahės planetariumo.  Pakeliui prie
Norreporto stoties užsukome į gimtąją Netto parduotuvę.  Bestovėdamas ten
eilėje supratau, kad jau kurį laiką mane kamavęs galvos skausmas visai
įveikė ir nusprendžiau grįžti namo išgerti kokių vaistų.  Palydėję mane iki
stoties, ir įsitikinę, kad aš įsėsiu į reikiamą traukinį, Paulius su Laura
patraukė į planetariumą. </p>

<p> Bevažiuojant namo paskambino tėvai ir pradėjo skųstis, kad aš per mažai
rašau.  Atseit, paskutinis dienoraščio įrašas buvo trečiadienį.  Na nežinau,
aš pats kažkodėl įsitikinęs, kad paskutinis įrašas buvo uploadintas
penktadienį.  (Šiandien nuvažiuosiu ir pažiūrėsiu, kaip ten iš tiesų yra.)
Beje, traukiny manęs niekas irgi netikrino.  Praleidau progą sužinoti, ar
mano klip korta galioja InterCity traukiniuose.  Nors atsižvelgiant į galvos
skausmą man tuo metu šis klausimas buvo visai neįdomus.
</p>

<h3>2000-09-10, sekmadienis</h3>

<p> Keista, bet tiek aš tiek Paulius atsikėlėm anksti - kažkur apie 10:30.
Sužinojau, kad jie vakar nuėjo į planetariumą, už 15 DKK per 10 min. 
apžiūrinėjo ten ekspoziciją ir sužinojo, kad filmai planetariume rodomi už
75 DKK.  O tada išvažiavo namo.  </p>

<p> Atėjo eilė ir Pauliaus dviračiui sugesti.  Ir ne šiaip sau sugesti - ėmė
vairas ir nukrito.  Dabar jau teks susipažinti su tuo dviračių meistru, kurį
praeitos kartos apdainavo savo laiškuose.  </p>

<p> Dar šįryt tarėmės su Augustu susitikti Roskildėje, nes vakar
nepavyko.  Bet jau po pirmos, o jo nesimato.  </p>

<p> Ok, mes skolėje, o štai vetrungė nulūžus.  BLOGAI!!! </p>

<a name="week37"><h2>37 savaitė</h2></a>

<h3>2000-09-11, pirmadienis</h3>

<p> Vienam klasiokui (Bo iš Norvegijos) praeitą savaitę gimė dukrelė.  </p>

<p> Bijau pagalvoti, kiek pašto prisikaupė per savaitgalį, ir kaip aš jį
šiandien pasiiminėsiu. </p>

<p> Ką???  Tik 20 laiškų??? </p>

<!-- -->

<p> Nuvažiavome pas tą garsųjį dviračių meistrą (Kingo), bet buvo uždaryta.
Tada patraukėme į kažkiokią dviračių dirbtuvę centre ir sužinojom, kad
Pauliaus dviračio remontas kainuos 700-800 DKK.  O Maikelis mums kaip tik
sakė: „jei kainuos, tarkime, 800, tai nupirksime naują dviratį“. </p>

<p> Kažkaip laiškų ateina mažai.  Jei mums nerašysite, tai ir mes niekam
nerašysime! </p>

<h3>2000-09-12, antradienis</h3>

<!-- -->

<p> Visada galvojau, ką reikės daryti, jei ryte važiuojant į mokyklą
dviračiu lis lietus.  Šiandien lijo, bet nieko ypatingo nedariau. </p>

<p> Lijo ir po pietų, tad prasėdėjau mokykloje prie Interneto iki pusės
šešių.  Ta proga galų gale parsisiunčiau Colonizaciją iš vėtrungės - galės
Paulius sau žaisti. </p>

<p> Ir jei aš mažai čia rašau, tai nereiškia, kad tingiu.  Tai reiškia, kad
nėra ką rašyti.  Va.  </p>

<h3>2000-09-13, trečiadienis</h3>

<!-- -->

<p> Žadintuvas neskambėjo, tačiau kažkokiais stebuklingais būdais pabudau
7:20 ir nepavėlavau.  </p>

<p> Sutikau tą Linux'istą Kimą (žr. penktadienio įrašą), jis bandė padėti
vienam italui sukonfigūruoti X'us į Toshibos notebooką.  Pabandžiau padėti
ir padedinėjau, kol akumuliatorius nesibaigė.  O tada nuėjau į <a
href="http://www.google.com/">www.google.com</a> ir iškart radau XF86Config
failo pavyzdį reikiamai video kortai/LCD ekraniukui. </p>

<p> Kažkaip keista: tas Kimas čia kietas Linuxistas, 3.5 metų naudoja
Linux'ą, bet nežino apie <tt>X -probeonly</tt>, <tt>2&gt;&amp;1</tt> ir
apskritai mėto pastabas tipo "you must teach me those command line
commands". </p>

<p> O daugiau nieko įdomaus nebuvo.  </p>

<h3>2000-09-14, ketvirtadienis</h3>

<p> Stebuklai pasibaigė.  Žadintuvas neskambėjo ir pabudau 10:07, likus 3
minutėms iki 3-ios paskaitos.  Vai, vai. </p>

<!-- -->

<p> Aišku, kol susiruošiau ir visa kita praėjo beveik visa 3-ia paskaita.
Na, atėjau į mokyklą ir pradėjau laukti pertraukos, kad kaip normalus žmogus
su visais nueičiau į 4-tą.  Laukiau laukiau (prie Interneto), tik žiūriu,
kad jau ir ketvirta pamoka baiginėjas.  Pasirodo, be pertraukos Siustem
Developmentą liaudis padarė.  Na ir tiek to.
</p>

<p> Vakare su Paulium pripūtėm abiejų dviračių visas padangas. </p>

<h3>2000-09-15, penktadienis</h3>

<p> Atsikėliau laiku.  07:05 išėjau iš namų.  Užsėdau ant dviračio.
Pavažiavau metrą ir pajutau kažką negero.  Užpakalinė padanga tuštutėlė.
Lijo lietus.  Pėsčiomis iki mokyklos nueiti užtrunka 20 minučių.  Į pirmą
pamoką vėlavau 15 minučių. </p>

<p> Vienas mūsų grupiokas, Sørenas, pasirodo yra pilotas.  Šiandien jis
pirmas dvi pamokas pasakojo apie air traffic controllerių darbą, navigacijos
sistemas ir pan.  Pirmą kartą sėdėti Siustems Developmente buvo įdomu.  </p>

<p> Pasirodo, Pauliaus dviratis irgi sustreikavo analogiškai, tik pas jį
buvo mūsų pompa ir jis prisipūtė.  Dabar aš iš jo atėmiau pompą ir
patraukiau pėsčiomis namo, pasakęs, kad grįšiu po kokios valandos. </p>

<p> Pareinu, pūčiu, pūčiu, žiūriu, kad kažkas keisto: vienas padangos šonas
kietas kaip akmuo, o už centimetro jau tuščia tuščia.  Ir toks staigus
perėjimas.  Brr.  Pradėjau ardyti, žiūriu: kamera užsilenkė.  Tiesinu
tiesinu ir nebesuprantu, kas čia dabar: kameros ilgis kokiais 15 cm didesnis
nei anksčiau buvo, niekaip neišeina ant rato užmauti.  Išsitampė, ar ką? </p>

<p> Pasėdėjau namie, palaukiau Pauliaus, pasiskolinau iš jo dviratį ir
patraukiau po parduotuves.  Nuvažiavau į vieną, prisipirkau maisto,
nepastebėjau jokių dviračių kamerų, parvažiavau namo, iškroviau viską.
Nuvažiavau į kitą, pamačiau daug skirtingų padangų (nuo 20" iki 28"),
pamąsčiau, pamąsčiau, nusispjovau, nusipirkau slyvų ir parvažiavau namo.
Apžiūrėjau dviratį, ant padangos pamačiau užrašą (28"), vėl patraukiau į
parduotuvę ir nusipirkau kamerą. </p>

<p> O štai šį kartą Pauliaus dviratis man visai nepatiko.  Pedalai sukasi
kažkaip per lengvai, tiksliau, suki suki o dviratis kažkaip lėtokai į priekį
slenka.  Man manasis labiau patinka.  Be to, kad ir kiek ten Paulius vairo
netaisė, vis tiek jis kliba.  Be reikalo jis atsisakė naujo dviračio.  Aišku
tas „naujas“ gal dar didesnis kledaras, bet bent jau pažiūrėti reikėjo. </p>

<p> Ryte pora klasiokų (Kennethas bei Carstenas) ruošia net-party: namai
greta, tai suvilks kompus į vieną ir geimins.  Bešnekant šia tema paaiškėjo,
kad vienas iš žaidėju ateis tik po pietų, tad ryte vienas kompas laisvas.
Tai susitarėm, kad aš ateisiu, nors savo kompo ir neturiu.  (Turiu, aišku,
notebooką su tinklo korta, bet (1) Pentium 75 šiuolaikiniams geimams mažoka,
(2) LCD ekraniukai su 3D geimais nelabai susitvarko, (3) diske 3 Mb laisvos
vietos.) </p>

<p> Vienas trūkumas: trūksta tinklo kabelio, kurį anas geimeris turi po
pietų su savimi atsinešti.  Ne sukryžiuoto (tokius turiu du:
vienas mano, kitą tokį savos gamybos čia radau), o tiesaus.  Kokios
problemos, sakom, „we will make a cable“.  „Ha ha ha“, girdisi.  Galvoja,
žmogus, pajuokavom.  O kokios čia problemos: kabelis yra, lituoklis yra,
Paulius (kuris iš mūsų dviejų vienas žino, už kurio galo lituoklį laikyti
reikia ;-) yra.  Sulitavom, su testeriu patikrinom, izoliacija apvyniojom,
žodžiu, viskas tvarkoj.  </p>

<p> Oi, kaip aš seniai multiplayerinių geimų nežaidžiau... nuo kokio vasario
mėnesio, kai mes darbe Quake ]I[ turnyrą buvom pasidarę... </p>

<!-- -->

<p> Mes ne vieni lietuviai Roskildėje.  Paulius gavo e-mailą iš Simonos ir
mes susitarėme šiandien aštuntą valandą susitikti.  Susitikom, nuėjom į
kažkokią kavinę, pašnekėjom.  Simona studijuoja VU komunikacijos fakultete,
tačiau po antro kurso pasiėmė metams akademines atostogas ir patraukė čia
dirbti aukle.  </p>

<p> Pasėdėjom ten iki pusės vienuolikos išmokom vieno daniško žaidimo
kauliukais, panašaus į melagį.  Tuborgas yra neskanus, kaip ir bet koks
kitas alus (man ;). </p>

<p> Kažkur po pusės vienuolikos patraukėme į klubą (ar kaip toks daiktas
vadinasi) „Arkadija“.  Tiesa, pasirodė, kad jis pervadintas į „Bubbles“ ir
visas interjeras šviežiai perdarytas.  Pasėdėjom ten, bandydami šnekėtis per
garsią muziką (man tai visai nesisekė ;), pašokom (diskoteka, vis dėlto),
bešokdami susitikom porą Simonos pažįstamų latvių.  Tuborgas ir čia neskanus.
</p>

<p> Apie antrą aš ir Simona patraukėm namo (kiekvienas į savo ;), o Paulius
dar pasiliko laukti kažkokio koncerto. </p>

<p> Grįžęs aš dar pasikeičiau dviračio kamerą į naująją ir pripūčiau iki
pusės. </p>

<h3>2000-09-16, šeštadienis</h3>

<p> Aha, šiandien 10:00 LAN partis pas Kennethą.  Nusprendžiau vis dėlto
pripūsti antrą pusę padangos.  Bepūčiant mano nestabilusis metalo
laužas (vadinamas dviračiu) nukrito ant šono (kojelė pas jį per trumpa).
Kai pastačiau, pamačiau, kad padanga magiškai ištuštėjo.  Nebuvo kada
aiškintis, tad pasiskolinau Pauliaus dviratį ir nuvažiavau.  </p>

<p> 10:30 atvykau pas Kenetą ir pamačiau, kad aš pirmas.  Mes nuėjome pas
greta gyvenantį Christianą ir atnešėme jo kompą (Athlon 700, 21" monitorius,
MS Natural Keyboard, o va pelės jokios ;).  Paties Christiano nebuvo namie
(ir jis taip ir nepasirodė). Kiek vėliau su savo kompu atvažiavo Carstenas.
Šiaip ne taip pavyko sukonfigūruoti tinklą ir mes truputį pažaidėm Quake ][,
bet to beveik nepasijuto (trys žmogeliai dideliame lygyje ir neįmanoma
vienas kito surasti). </p>

<p> Pirmą valandą mes su Kenetu patraukėm į parduotuvę, parsinešėm krūvą
picų, čipsų ir dėžę limonado (6 kolos, 3 limonadai, 3 mineraliniai).  Tada
pabandėm instaliuoti Command &amp; Conquer Tiberian Sun Firestorm.  Smarkiai
nesisekė užkurti multiplayerinio žaidimo.  Po eilinio ryšio nutrūkimo
multiplayeris pavirto singleplayeriu ir aš truputį pažaidžiau prieš
kompiuterį kol kiti ten kažkokiom konfigūracijom užsiiminėjo (po tų
konfigūracijų vienas kompas nustojo matyti CD-ROMus, po to vėl pradėjo).
</p>

<p> Kažkur tęsiant tą konfigūraciją prie tinklo buvo prijungtas Keneto
ThinkPadas ir atvyko Danielis. </p>

<p> Kitas žaidimas buvo Half Life.  Instaliacija, konfigūracija... spėjau
pakeliui trainingą pereiti bei introductioną pažiūrėti.  O tada jau pradėjom
žaisti.  Buvo smagu.  </p>

<p> Toliau Total Annihilation.  Instaliacija, konfigūracija, žaidimas.  O
per pertraukas (laukimo metu) galima ir Minesweeperį pažaisti.  </p>

<p> Toliau Rainbow Six: Rogue Spear.  Multiplayerio paleisti taip ir
nepavyko.  </p>

<p> Grįžom prie Half Life.  Žaidėm iki 3:00, o tada nusprendžiau traukti
namo.  Kiti pasiliko iki 6:00. </p>

<h3>2000-09-17, sekmadienis</h3>

<p> Galų gale išsimiegojau.  Iki 17:00.  Po to prasidėjo tąsymaisi su
dviračiu.  Pasirodo, mano naujoji kamera suplyšo, senosios ventilis leidžia,
naujosios irgi.  Šiaip ne taip iš trijų kamerų dalių surinkau ventilį, kuris
pamerkus į vandenį neleido jokių burbulų.  </p>

<p> Pavažiavom su Paulium iki degalinės, pabandėm išsiaiškinti, kur ten
galima padangas prisipūsti, bet nepavyko.  </p>

<a name="week38"><h2>38 savaitė</h2></a>

<h3>2000-09-18, pirmadienis</h3>

<p> Ryte padanga beveik tuščia.  KEIKSMAAAAAŽOOOODIIIIS!  Pripūčiau ir
pavelavau į paskaitą.  </p>

<!-- -->

<p> Grįžęs atlikau išsamų tyrimą ir išsiaiškinau, kad kaltas ventilis.  Vis
dėlto burbulus jis leido, tik pakankamai lėtai, bet lašas po lašo ir padanga
ištuštėja.  Pasiknisau dėžutėje su visokiais gelžgaliukais (kuri buvo
palikta ankstesnių kartų) ir šiaip ne taip radau vieną padorų ventilį.
Tvarka.  O taip pat nuvažiavom su Paulium į artimiausią degalinę (vakar mes
prie kažkokio Statoilo buvom) ir radom tą aparatą padangoms pūsti.  Valio!
Dvi sekundės ir padanga kieta kaip akmuo.  Vos neišmečiau pompos į krūmus iš
tos laimės.  Sutrukdė ta aplinkybė, kad pompą buvau palikęs namie. :) </p>

<h3>2000-09-19, antradienis</h3>

<p> Kiekvieną kartą, kai tik pakraunu X Window, tenka perkraudinėti kompą
per prievartą.  Ką aš darau ne taip?  (Leidžiu Netscape Communicatorių)
40 MB RAM - per mažai???  Nesuprantu, kaip aš tada X'us naudojau savo
486tuke su 16 RAMo. </p>

<h3>2000-09-20, trečiadienis</h3>

<!-- -->

<p> Merlin parduotuvėje išpardavimas.  Stovi lauke trys dėžės - dvi su puse
pilnos CD-ROMų su visokiu šlamštu, trečioje dar ir mouse padai bei mobiliakų
akumuliatoriai voliojasi.  Po dešimt kronų!  Paėmiau du 1800 mAh VARTA
akumus Philips Spark'ui, kurie šiaip po 320 DKK kainuoja.  Viena bus man,
kita mamos Digai.  Gražu buvo matyti 618 DKK nuolaidą.  Tik kad nelabai
atsimenu, kaip ten su naujais akumuliatoriais elgtis reikia - tris kartus
pilnai pakrauti/iškrauti ar kažkas tokio.  Pirmas pakrovimas užtruko 30
sekundžių... tikiuosi ne dėl to tas baterijas po 10 DKK atidavinėjo.  </p>

<p> Kažin, kiek laiko 1800 mAh baterija tempia?  Mano originali 600 mAh
dabar išlaiko apie dvi paras, atsarginė 1200 mAh išlaikydavo (subjektyviai)
visą amžinybę.  Tiesa, dydis ne pats patogiausias.  Bet užtat kaina...  Ei,
ar nereikia kam 1800 mAh baterijų Sparkui po 5 Lt?  Ten toj krūvoj jų tikrai
dar daugiau voliojasi.  (Tik nežinia, ar ilgai tas išpardavimas truks).
</p>

<p> Perskaičiau Sergejaus Lukjanenko knyga „Atspindžių labirintas“.  Patiko.
Kažkas per pusę tarp mokslinės fantastikos ir cyberpunko.  </p>

<h3>2000-09-21, ketvirtadienis</h3>

<p> Paskaitų nėra.  Nuėjome į danų kalbos centrą (Sprogscenter).  Pauliui
buvo paskirtas laikas 10:00, man - 10:30, bet nuėjom ir anketas pildėm
kartu.  „Anketas pildėm“ - ne visai tiksliai pasakyta, mūsų gražiai
angliškai klausinėjo.  Aišku, 90% atsakymų tokie patys.  Įpusėjus anketą ta
mokytoja (Susane Nielsen) neištvėre ir paklausė, ar mes vienas kitą ten
Lietuvoj pažinojom. </p>

<p>  Artėjant į pabaigą Paulius neiškentė ir leptelėjo, kad mes jau metus
danų kalbą studijavom.  Ir tada prasidėjo: mokytoja pradėjo šnekėtis su
mumis daniškai, mes pradėjom apsimetinėti, kad ją suprantam, davė mums
lapuką parašyti šiek tiek apie save, paskaitė pasakaitę ir paskui
klausinėjo.  Rezultatas tas pats: mes pradedantieji, nors ir ne visiški.
Paulius kažkodėl nustebo.  O kas čia nuostabaus - nesikartojom, per vasarą
viską užmiršom, o galų gale ir ta pati anglų kalba gana sunkiai einasi kai
pačiam šnekėti reikia. </p>

<p> Kursai bus vakarais, antradieniais ir ketvirtadieniais nuo 17:30 iki
20:05.  Šešios akademinės valandos per savaitę.  Paulius kažodėl užsimanė
dieninių, kurios vyksta kasdien (aštuoniolika akademinių valandų). </p>

<p> Pakeliui į mokyklą (paskaitų nėra, bet paštą patikrinti tai reikia)
užsukau į Aldi parduotuvę, kurią visi taip minėjo.  Sužavėtas nebuvau.
Pigu, bet ir aplinka ne kokia, ir prekių kažkaip mažoka (pvz., savo mėgiamų
žalių (ta prasme neprinokusių) obuolių neradau). </p>

<!-- -->

<p> Vakare iki pirmos žaidžiau UFO. </p>

<h3>2000-09-22, penktadienis</h3>

<p> Žadintuvas neskambėjo.  Pramiegojau visas pamokas. </p>

<p> Ai!  Žadintuvas tai skambėjo (ta prasme įsijungė radijas kada reikia),
bet garsas buvo nusuktas iki nulio...  Aš vakar dar specialiai pasitikrinau,
ar režimas teisingas, ar laikas tvarkoje, ar žadintuvas 7:00 nustatytas.
Merfio dėsniai tiesiog... Nors nesiskundžiu, bent jau išsimiegojau. :)
Paskaitos vis tiek šiandien neįdomios. </p>

<p> Atėjo mums „geltonos kortelės“ -- sveikatos draudimo kortelės, be kurių
čia niekaip neįmanoma.  Pauliui vėl nepasisekė su pavarde - ant kortelės
užrašyta „Danieluis“ vietoje „Danielius“.  Nuėjome į rotušę ir pažadėjo po
dviejų savaičių atsiųsti naują.  </p>

<h3>2000-09-23, šeštadienis</h3>

<p> Reiktų į mokyklą nuvažiuoti, dvi dienas paštas netikrintas...  Ai, pirma
truputį UFO pažaisiu. </p>

<p> Spėkit, ką aš veikiau visą dieną (nuo 14:00 ryto iki 02:00 vakaro)? </p>

<h3>2000-09-24, sekmadienis</h3>

<p> UFO - gerai, bet paštą tikrinti - šventa kiekvieno žmogaus pareiga.
Nuvariau į skolę. </p>

<!-- -->

<p> Koks laiškas atėjo!  "Nuo pirmadienio (09.05) @takas.lt pašto dėžutę
Telekomas leis tikrinti tik iš Tako dialupinių IP adresų".  Ir apie tai
praneša mail.centras.lt kolektyvas (per kurio webinį paštą tikrinau savo
@takas.lt dėžutę porą kartų), o ne pats takas.  MIRTIS TELEKOMUI!!!!!!
</p>

<p> Rašykite man į <a
href="mailto:mgedmin@vetrunge.lt.eu.org">mgedmin@vetrunge.lt.eu.org</a>.
</p>

<!-- -->

<a name="week39"><h2>39 savaitė</h2></a>

<h3>2000-09-25, pirmadienis</h3>

<p> Tako POP3 nebeveikia.  Gerai, kad vakar man atėjo į galvą mintis
patikrinti paštą. </p>

<p> Šiandien negavau nė vieno laiško...  </p>

<p> Atėjo mums sąskaitos iš mokyklos - 200 DKK „už nemokamą švietimą ir
spausdinimą“ (švietimą - ta prasme, kad mums dėstytojai išdalina atšviestas
užduotis, semestro planus ir t.t., norint naudotis kopijavimo aparatu reikia
dar specialią kortelę nusipirkti).  </p>

<h3>2000-09-26, antradienis</h3>

<p> Užmiršau, kad šiandien paskaitos 10:10 ir atsikėliau (per didžiulį
vargą) 7:45.  Dabar teks dvi valandas prie Interneto sėdėti.  </p>

<p> Nėra ryšio su vėtrunge. :( </p>

<p> Vėtrungė atsigavo, bet pašto nėra.  Tai jau įtartina.  </p>

<!-- -->

<p> Atrodo, vėtrungė kažkodėl nieko nepriima per SMTP.  Išsiaiškinti, kame
reikalas, per ssh'ą neįmanoma dėl nežmoniškai prasto ryšio. </p>

<p> Tai kokią pašto dėžutę man dabar naudoti?  mgedmin@puni.osf.lt?
marius.gedminas@uosis.mif.vu.lt?  Turbūt puni geriausia.

<!-- -->

<p> Spėkit, kas atsitiko mano dviračiui?  Taip, vėl padanga tuščia.  Kai
panorėjau grįžti iš mokyklos.  Teko pėsčiomis kėblinti.  O po to pėsčiomis
į parduotuvę ir pirkti naują kamerą, nes senoji suplyšusi beviltiškai.  O po
to keikti taivanietiškas padangas, dėl niekam tikusio ventilio ir įsukinėti
senąjį.  O po to kėblinti iki degalinės ir pripūtinėti padangą (patinka man
tas kompresorius!). </p>

<p> Ta proga su Paulium užsukom į paštą ir Paulius išsiuntė namo siuntinį.
</p>

<h3>2000-09-27, trečiadienis</h3>

<p> Trečią dieną nėra pašto!!!  Supykau ir užsisubscribinau os_linuxą į
savo mgedmin@puni.osf.lt dėžutę.  O ten tokie įdomūs fleimai vyrauja, kaip
gaila, kad pusę praleidau. </p>

<p> Susitvarkiau paštą - dabar galiu siųsti laiškus į @rhs.dk dėžutes.
O taip pat susitvarkiau ir Samba - pasirodo, mano DHCP klientas neteisingai
domeną nustatydavo - kažkodėl pridėdavo dar \000 prie unv.rhs.dk galo.
</p>

<!-- -->

<h3>2000-09-28, ketvirtadienis</h3>

<p> Vėtrungė atsigavo.  122 laiškai. </p>

<!-- -->

<p> Orelis kažkoks neteisingas.  Rūkas, bet baisiai jau drėgnas.  Mano
dviratis, pastovėjęs pašiūrėje po stogu keturias paskaitas buvo visas
šlapias. </p>

<p> Beje, dėl dviračio: nauja kamera kol kas laiko.  Šiandien tik vieną
kartą nukrito grandinė ir daugiau nieko.  Tuk tuk tuk į medį. </p>

<p>Gal dėl to oro šiandien buvo labai sunku keltis?  Kai 12 val. grįžau iš
paskaitų, Paulius dar nebuvo atsikėlęs. :) </p>

<p> Atrodo, rytoj jau gausime klasės nuotraukas.  Tik abu skaneriai mokykloje
neveikia - problema draiveriuose (viename kompe jie išvis neinstaliuoti,
kitame neranda skanerio). </p>

<p> Kažkaip nėra nuotaikos ką nors čia rašinėti... </p>

<!-- -->

<h3>2000-09-29, penktadienis</h3>

<p> Nuotraukų nebuvo.  Gal aš ką nors ne taip supratau?  Užtat buvo obuolių.
Maikelis iš sodo atvežė ir mokiniams dalino.  Mes irgi maišą gavome.  Gaila,
obuoliai ne žali.  Užtat žalių galima parduotuvėje nusipirkti - rūšis
„Golden Delicious“, 15 DKK už 1.5 kg.  </p>

<h3>2000-09-30, šeštadienis</h3>

<p> Skolė.  Paštas.  Programavimas pagal užsakymą.  Kol buvau skolėje,
kažkas skambino į mano namuose užmirštą mobilų. </p>

<p> Pradėjau žaisti seną gerą ADVENTURE - pirmąjį tokios rūšies žaidimą.
Paišiau žemėlapį ant popieriaus ir ilgėjausi kokios nors patogios programos
grafams paišyti, stumdyti ir t.t.  Pabandžiau pasirašyti Java appletą tam
tikslui, bet ėjosi gana lėtai. </p>

<h3>2000-10-01, sekmadienis</h3>

<p> Tas pats, kas ir vakar, tik mobilų šį kartą prisiminiau.  Kaip visada su
kortele atsirakinau duris, įėjau į klasę, atsisėdau prie kompo...  Po poros
minučių pradėjo kažkas koridoriuje pypsėti.  Pyp pyp pyp pyp pyp pyp pyp...
15 min kentėjau, tada išėjau pasižiūrėti.  Vos išėjau pro duris, supratau,
kad pypsi šitų klasės durų spyna.  Vos durys užsidarė, spyna nutilo.
Pasirodo, įėjęs į klasę ne iki galo duris uždariau. </p>

<p> Pauliaus savaitgalis buvo įdomesnis.  Gaila, kad jis apie save nerašo.
</p>

<hr/>

<p> <a href="diary.html">Į turinį</a> </p>
<p> <a href="diary-00-08.html">Ankstesnis mėnuo</a> </p>
<p> <a href="diary-00-10.html">Kitas mėnuo</a> </p>

</body>
</html>

<!-- vim:set tw=76 com=fb\:<li>,fb\:<ul>,fb\:</ul>: -->
