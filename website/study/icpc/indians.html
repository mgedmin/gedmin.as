<html>
<head>
  <meta http-equiv="Content-Type" content="text/html; charset=utf-8">
  <title>Indėnai</title>
</head>
<body>
<h1>Indėnai</h1>

<p>Įsivaizduokime, kad indėnai dar gyvi. Jie kaip ir senovėje gyvena išsibarstę
po visą preriją. Kaip viena iš galimybių ryšiui palaikyti indėnai naudoja dūmų
signalus. Tačiau šis metodas turėjo vieną gana ryškų trūkumą – dūmus galėdavai
matyti tik ribotą atstumą.  Tarkime, kad mūsiškiai indėnai buvo gana draugiški.
Jei vienas kaimelis nematydavo kito, jiems visuomet galėdavo padėti gretimi
kaimeliai persiųsdami žinią toliau. Todėl jei iš kaimo A buvo norima nusiųsti
žinią į kaimą B, tačiau kaimas A nematydavo B, buvo galima pasinaudoti tarpinio
kaimo C pagalba, kuris matydavo abu kaimelius. Jei tokio kaimo nebūdavo, buvo
galima siųsti žinią per daugiau tarpinių kaimelių. Akivaizdu, kad kai kuriose
situacijose įmanomi keli siuntimo keliai. Deja sukrauti laužą užimdavo gana
daug laiko, taigi jei žinios kelyje yra labai daug tarpinių kaimelių tai ji
keliaudavo ilgai. Todėl indėnai norėtų siųsti žinia pačiu trumpiausiu keliu.
Taigi tavo užduotis tokį kelią rasti.</p>

<h2>Pradiniai duomenys (indians.in)</h2>

<p>Pradiniai duomenys yra faile <tt>indians.in</tt>.  Pirmoje eilutėje įrašytas
skaičius N (2 &lt;= N &lt;= 1000), kuris nurodo, kiek iš viso yra kaimelių.
Antroje eilutėje yra du skaičiai: A ir B. A – kaimas iš kurio siunčiama žinia,
B – kaimas į kuri siunčiama žinia. Likusiose N eilučių yra įrašyta informacija
apie i-tąjį kaimą.  Pirmas skaičius M i-tojoje eilutėje nurodo kiek i-tasis
kaimas mato kaimų.  Toliau seka M skaičių atskirtų tarpais, kurie nurodo
numerius kaimų matomų iš i-tojo kaimo. Jei i-tasis kaimas mato j-tajį, tai ir
j-tasis mato i-tajį.  Kaimai numeruojami nuo 1.</p>

<h2>Rezultatai (indians.out)</h2>

<p>Į šį failą reikia įrašyti rastą trumpiausią kelią. Į pirmą eilutę reikia
įrašyti tokio kelio ilgį, į antrą – patį kelia. Kelią turi sudaryti skaičių
seka, kuri iš eilės nurodo kaimus, per kuriuos reikia siųsti žinią. Jei
egzistuoja keli sprendimo variantai su vienodu kelio ilgiu, reikia pateikti bet
kurį.</p>

<h2><tt>indians.in</tt> pavyzdys</h2>

<img style="float: right" src="indians.png" ALT="Sample graph">
<pre>
8
1 2
3 3 4 6
3 3 5 8
3 1 4 2
4 1 3 5 6
2 4 2
3 1 4 7
2 6 8
2 7 2
</pre>

<h2><tt>indians.out</tt> pavyzdys</h2>

<pre>
3
1 3 2
</pre>
</body>
</html>
